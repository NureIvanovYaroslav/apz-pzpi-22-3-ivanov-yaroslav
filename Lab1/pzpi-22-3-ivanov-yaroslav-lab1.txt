Харківський національний університет радіоелектроніки
Факультет комп'ютерних наук
Кафедра програмної інженерії




ЗВІТ
до лабораторної роботи №1
з дисципліни  «Архітектура програмного забезпечення»
на тему: «РОЗРОБКА VISION & SCOPE»




Виконав
ст. гр. ПЗПІ-22-3
Іванов Ярослав В’ячеславович

Перевірив
ст. викладач кафедри ПІ
Сокорчук Ігор Петрович




Харків 2025
ІСТОРІЯ ЗМІН

№	Дата	Версія звіту	Опис змін та виправлень
1	04.03.2025	0.1	Створено розділ «Історія змін»
2	04.05.2025	0.1	Сформовано мету роботи, описано хід роботи
3	05.05.2025	0.1	Внесено зміни в розділи 2.2, 3.1, 3.2
4	05.05.2025	0.1	Додано та описано розділ 3.3
5	05.05.2025	0.1	Наведено посилання на відеозапис доповіді. Заповнено додаток А.

1 МЕТА РОБОТИ

     Оновити документ Vision and Scope для програмної системи для ведення обліку користувача у фітнес студії шляхом редагування розділів 2.2, 3.1, 3.2 та додавання нового розділу 3.3, з метою деталізації функціональності системи та уточнення її обмежень і залежностей.
     
2 ХІД РОБОТИ

     У ході виконання лабораторної роботи було проведено доопрацювання документа Vision and Scope для програмної системи ведення обліку користувачів у фітнес-студії. На основі раніше створеної версії документа було внесено суттєві зміни до ключових розділів, що деталізують та розширюють функціональність майбутньої системи.
     Насамперед оновлено розділ 2.2 Major Features, у якому було доповнено перелік основних функціональних можливостей системи. Додано нові компоненти, пов’язані з адмініструванням: управління обліковими записами користувачів, призначення ролей, а також резервне копіювання даних і перенесення системи між пристроями.
     Далі було оновлено розділ 3.1 Scope of Initial Release, у якому конкретизовано функціональність первинного випуску. На відміну від попередньої версії, тут враховано реалізацію веб- та мобільної частин системи вже на першому етапі розробки.
     У розділі 3.2 Scope of Subsequent Releases перелічено додаткову функціональність, яка не є критичною для первинного випуску, але може бути реалізована в наступних версіях системи. До таких функцій належать: розширена аналітика, біометрична авторизація, AI-модулі, багатомовність інтерфейсу, інтеграція з хмарними сервісами та соціальні можливості.
     На завершення було розроблено розділ 3.3 Обмеження та Виключення, який окреслює чинники, що впливають на реалізацію системи, зокрема технічні та організаційні обмеження, а також обґрунтовує виключення деяких функцій із початкового релізу.
     Результатом виконаної роботи стала актуалізована та розширена версія документа Vision and Scope, яка охоплює детальний опис функціональності системи, її меж, обмежень і перспектив розвитку.
ВИСНОВКИ

     У результаті виконаної роботи було оновлено документ Vision and Scope для програмної системи обліку користувачів у фітнес-студії. Внесено зміни до розділів 2.2, 3.1, 3.2, а також додано новий розділ 3.3, що описує припущення та залежності. Це дозволило більш точно визначити функціональність системи, етапи її впровадження та зовнішні чинники, що впливають на розробку.
ДОДАТОК А
Посилання на відеозапис доповіді та текст хронологічного опису доповіді

     Відеозапис доповіді на YouTube: https://youtu.be/rh7zeJiz-S8 
     
     Хронологічний опис доповіді:
00:00 – Привітання. Представлення, тема роботи.
00:18 – Вступ. Загальний опис системи та її призначення.
01:00 – Оновлена функціональність. Розширення функцій: адміністрування, резервне копіювання.
01:50 – Первинний випуск. Функції, реалізовані на першому етапі.
02:46 – Подальші випуски. Відкладені функції: AI, сенсори, календарі.
03:37 – Обмеження. Технічні та функціональні обмеження системи.
04:34 – Висновки. Підсумок роботи та значення документа.
     
ДОДАТОК Б
Vision and Scope документ
Vision and Scope Document
for
Програмна система для ведення обліку користувача у фітнес студії
Version 2.0 approved
Prepared by Іванов Ярослав В’ячеславович
Харківський національний університет радіоелектроніки
05.05.2025
Зміст

1 BUSINESS REQUIREMENTS (БІЗНЕС-ВИМОГИ)	8
1.1 Background (Передумови)	8
1.2 Business Opportunity (Бізнес-можливості)	9
2 VISION OF THE SOLUTION (КОНЦЕПЦІЯ РІШЕННЯ)	12
2.1 Vision Statement (Окреслення концепції)	12
2.2 Major Features (Головна функціональність)	13
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)	14
3.1 Scope of Initial Release (Рамки первинного випуску)	14
3.2 Scope of Subsequent Releases (Рамки наступних випусків)	15
3.3 Limitations and Exclusions (Обмеження та Виключення)	16
4 BUSINESS CONTEXT (БІЗНЕС-КОНТЕКСТ)	17
4.3 Operating Enviroment (Робоче середовище)	17





Історія версій
Назва
Дата
Причина зміни
Версія








1 BUSINESS REQUIREMENTS (БІЗНЕС-ВИМОГИ)
     1.1 Background (Передумови)

     У сучасному світі все більше людей прагнуть підтримувати здоровий спосіб життя та покращувати фізичну форму. Фітнес-студії та тренажерні зали стали невід’ємною частиною життя багатьох, однак багато користувачів стикаються з труднощами в організації своїх тренувань, контролі прогресу та досягненні персональних цілей, що негативно впливає на мотивацію та ефективність тренувань. Традиційні методи обліку, такі як журнали тренувань чи загальні рекомендації, часто не враховують індивідуальних потреб кожного відвідувача, ускладнюючи досягнення персональних цілей.
     Основна ідея розробки програмної системи полягає у створенні комплексного рішення, яке забезпечить автоматизований облік користувачів, моніторинг тренувального процесу та підтримку зв'язку із фітнес-студією. Така система дозволить збирати точні дані про тренування, включаючи тривалість занять, рівень фізичної активності, серцевий ритм та кількість спалених калорій. Це дозволить користувачам легко відстежувати свої досягнення та налаштовувати персональні цілі. Крім того, автоматизовані процеси, такі як авторизація на вході та облік часу перебування в студії, забезпечать додаткову зручність і контроль для користувачів.
     Ця програмна система необхідна для того, щоб покращити досвід відвідування фітнес-студій, зробити його більш зручним та ефективним, а також надати користувачам можливість отримувати оперативні дані про свої тренування. Вона допоможе користувачам зберігати мотивацію та досягати кращих результатів у своїх тренуваннях, забезпечуючи при цьому високий рівень обслуговування та підтримки.
     1.2 Business Opportunity (Бізнес-можливості)

     Fitbit — програмна система, яка пропонує користувачам можливості для моніторингу фізичної активності, серцевого ритму, сну та рівня стресу. Вона інтегрується з носимими пристроями Fitbit, які автоматично збирають дані про активність і показники здоров’я. Однією з основних переваг Fitbit є можливість отримання детальної статистики тренувань, зокрема графіків зміни серцевого ритму та кількості спалених калорій. Однак система має певні обмеження, наприклад, відсутність функцій автоматизованого обліку часу перебування в конкретних локаціях, таких як фітнес-клуби та відсутність веб-версії. Крім того, функціонал рекомендацій щодо персональних тренувань базується здебільшого на загальних алгоритмах, що може бути менш ефективним для користувачів із специфічними цілями чи умовами.


Рисунок 1 – Інтерфейс Fitbit
     Apple Health — програмний продукт, інтегрований у мобільні пристрої Apple, який дозволяє користувачам стежити за своїм фізичним станом і показниками здоров’я, такими як серцевий ритм, фізична активність, споживання калорій та якість сну. Завдяки інтеграції з носимими пристроями, такими як Apple Watch, система надає користувачам зручний інтерфейс для перегляду даних у реальному часі. Основними перевагами є детальна інформація щодо показників здоров’я та гарне відслідковування початку та кінця тренування. Однак система не спеціалізується на автоматизованому обліку часу тренувань у фітнес-залах та створенні детальних звітів щодо тренувань із конкретними рекомендаціями, недоліком є обмеженність програмної системи в рамках екосистеми Apple та відсутність веб-версії. 


Рисунок 2 – Інтерфейс Apple Health
     MySports – програмна система, що надає функціонал співпраці із фітнес-студіями по всьому світі. MySports підтримує інтеграцію з IOT-пристроями для відстеження відвідуванності в фітнес-студіях. Користувач може обрати будь-яку фітнес-студію, в яку він ходить. При авторизації він отримує інформацію щодо свого контракту в цій студії. Можна подивитися новини та акції фітнес-залу, назначити зустріч з представниками фітнес-мережі, обрати одну з запропонованих обраним залом тренувальних програм. Перевагами є те, що можна зручно передивлятися дати відвідувань фітнес-залу користувачем, доступні можливості зв’язку з фітнес-студіями та отримання інформації про них. Також наявні і веб-, і мобільна-версії програмної системи. Недоліком є відсутність інтеграції з пристроями, що відстежують показники здоров’я, відповідно відсутня будь-яка інформація про показники здоров’я користувача.


Рисунок 3 – Веб-інтерфейс MySports

	Перевагами програмної системи для ведення обліку користувача у фітнес студії буде об’єднання всіх переваг аналогів, а саме – можливість відслідковувати показники здоров’я одночасно з відслідковуванням відвідуванності користувачів у фітнес-студіях.
2 VISION OF THE SOLUTION (КОНЦЕПЦІЯ РІШЕННЯ)
     2.1 Vision Statement (Окреслення концепції)

     Програмна система для ведення обліку користувача у фітнес студії є сучасним рішенням для автоматизованого обліку користувачів у фітнес-студіях, моніторингу їхніх тренувальних показників і підтримки персональних цілей. Призначення продукту — забезпечити зручний інструмент для відвідувачів та адміністраторів фітнес-залів, що дозволяє підвищити ефективність тренувань, автоматизувати процеси та створити кращий користувацький досвід.
     Система інтегрується з IoT-пристроями, що дозволяє збирати та аналізувати дані про фізичну активність, серцевий ритм, тривалість тренувань і кількість спалених калорій. Також користувачі отримують доступ до персональних рекомендацій для досягнення своїх цілей і до статистики.
     Продукт орієнтований на відвідувачів фітнес-студій, які прагнуть контролювати свій прогрес та отримувати персоналізовану підтримку, а також на адміністраторів студій, яким потрібен ефективний інструмент для обліку клієнтів і моніторингу їхньої активності.
     Програмна система веде автоматизований облік часу перебування користувачів у фітнес-студії, інтегрується з носимими пристроями для відстеження показників здоров’я, відображає персональні тренувальні плани і рекомендації, має мобільну та веб-версії для зручності доступу, відстежує прогрес у вигляд статистики та звітів, надає можливість зв’язку з адміністрацією фітнес-студій.
     Ця система спрямована на вирішення ключових проблем: збереження мотивації користувачів, спрощення обліку відвідувань і підвищення ефективності тренувань через персоналізацію.
     2.2 Major Features (Головна функціональність)

     Функції, що будуть виконуватися програмною системою для ведення обліку користувача у фітнес студії:
     MF1) Зчитування інформації про користувача через прикладання IoT-пристроїв до зчитувальних пристроїв;
     MF2) Автоматизований облік часу тренування користувача;
     MF3) Інтеграція з IoT-пристроями для відстеження показників здоров’я під час тренувань, зокрема серцевого ритму та кількості спалених калорій;
     MF4) Візуалізація даних про тренування у мобільному додатку та веб-версії (графіки зміни серцевого ритму, калорій за заняття, час тренування);
     MF5) Створення персоналізованих цілей користувача та рекомендацій для тренувань на основі даних з IoT-пристроїв і історії попередніх занять;
     MF6) Перегляд історії відвідувань та рекомендацій для тренувань;
     MF7) Завантаження статистики тренувань у вигляді звітів;
     MF8) Налаштування сповіщень про досягнення цілей або перевищення безпечних меж через мобільний додаток;
     MF9) Управління обліковими записами користувачів, зокрема заповнення та оновлення особистих даних та фізичних показників;
     MF10) Надання адміністраторам фітнес-студії інструментів для  заповнення інформації про фітнес-студію та перегляд статистики відвідувань.
     MF11) Адміністрування користувачів: створення, редагування, блокування облікових записів, призначення ролей і керування правами доступу;
     MF12) Адміністрування бази даних і резервного копіювання: налаштування копій, відновлення даних і перенесення системи на інші пристрої.
3 SCOPE AND LIMITATIONS (РАМКИ ТА ОБМЕЖЕННЯ ПРОЄКТУ)
     3.1 Scope of Initial Release (Рамки первинного випуску)
     
     MF1-1) Зчитування ідентифікатора користувача з IoT-пристрою через зчитувальні пристрої на вході до фітнес-студії;
     MF2-1) Автоматизований запуск і зупинка обліку часу перебування користувача у студії;
     MF3-1) Збір даних про фізичну активність користувача з IoT-пристроїв: серцевий ритм, витрачені калорії, тривалість;
     MF4-1) Відображення графіків та статистики тренування у веб-інтерфейсі користувача;
     MF5-1) Формування персональних цілей тренувань на основі історії активності та даних з IoT;
     MF5-2) Генерація базових персоналізованих рекомендацій для подальших занять з урахуванням персоналізованих цілей;
     MF6-1) Перегляд користувачем історії відвідувань та виконаних тренувань через веб або мобільний застосунок;
     MF7-1) Формування та завантаження користувачем звітів про тренування у форматі PDF або CSV;
     MF8-1) Налаштування мобільного застосунка для отримання сповіщень про досягнення цілей або перевищення порогів навантаження;
     MF9-1) Можливість користувача редагувати власний профіль: особисті дані та фізичні показники;
     MF10-1) Надання адміністраторам фітнес-студій доступу до редагування інформації про студію (розклад, тренери);
     MF10-2) Доступ адміністраторів до статистики відвідуваності та активності користувачів;
     MF11-1) Функціональність створення, редагування, блокування та видалення облікових записів;
     MF11-2) Призначення ролей користувачам (звичайний користувач, адміністратор, тренер) та керування доступом;
     MF12-1) Автоматичне створення резервних копій даних на регулярній основі;
     MF12-2) Відновлення системи з резервної копії у разі збоїв;
     MF12-3) Перенесення програмної системи на інше серверне або апаратне середовище без втрати даних.

     3.2 Scope of Subsequent Releases (Рамки наступних випусків)

     MF3-2) Підключення додаткових медичних сенсорів (артеріальний тиск, рівень кисню в крові) для розширеного моніторингу здоров’я;
     MF5-3) Формування комплексних планів тренувань на основі штучного інтелекту та історії користувача;
     MF6-2) Інтеграція з особистими календарями користувачів (Google Calendar, Apple Calendar) для планування та нагадувань;
     MF9-2) Багатомовна підтримка інтерфейсу користувача з можливістю перемикання мови;
     MF12-4) Інтеграція з хмарними сервісами для зберігання резервних копій та профільних даних (Google Drive, Dropbox);
     MF12-5) Автоматичне виявлення збоїв та сповіщення адміністратора про критичні події чи підозрілу активність у системі.
     
     
     3.3 Limitations and Exclusions (Обмеження та Виключення)

     На етапі розробки програмної системи для ведення обліку користувачів у фітнес-студії було визначено ряд технічних, організаційних та функціональних обмежень, а також виключено частину можливостей, що були визнані другорядними або такими, що потребують значних ресурсів для реалізації на ранньому етапі.
     Одним із ключових обмежень системи є залежність від IoT-пристроїв для збору фізіологічних показників користувача. Це означає, що точність та повнота даних напряму залежать від якості обраного обладнання. Крім того, система не передбачає автономного функціонування без доступу до мережі Інтернет, оскільки передача даних між мобільним застосунком, веб-інтерфейсом, сервером та базою даних відбувається у хмарному середовищі.
     Виключено можливість безпосередньої взаємодії користувачів між собою (чат, коментарі, оцінювання), оскільки основний фокус системи — моніторинг, облік та аналітика, а соціальна взаємодія може бути реалізована пізніше у вигляді окремих модулів.
     Підтримка багатомовності, складна AI-аналітика, глибока інтеграція з медичними сенсорами й зовнішніми платформами відкладена до наступних релізів з метою оптимізації розробки та тестування базового функціоналу. Це дозволяє сфокусуватися на стабільності системи та забезпечити її базову працездатність з перших етапів використання.
     
     
     
4 BUSINESS CONTEXT (БІЗНЕС-КОНТЕКСТ)
     4.3 Operating Enviroment (Робоче середовище)

     Програмна система орієнтована на користувачів, які можуть перебувати в різних географічних локаціях. Враховуючи, що фітнес-клуби працюють у різні години та можуть знаходитися в різних часових поясах, доступ до системи має бути забезпечено цілодобово та безперервно. Система повинна обробляти запити з мінімальною затримкою, навіть за високого навантаження, 
шифрувати дані користувачів і забезпечувати захист персональної інформації.
     Серверна частина системи розроблятиметься на платформі Node.js із використанням фреймворку Express.js, який дозволяє створювати масштабовані API та ефективно обробляти запити.
     Веб-інтерфейс системи буде реалізований на основі React.js з використанням мови програмування TypeScript, що дозволяє створювати швидкий і динамічний користувацький інтерфейс із чіткою типізацією.
     Мобільна частина буде розроблена для платформи Android з використанням мови Kotlin, яка забезпечує продуктивність і повну інтеграцію з екосистемою Android.
     IoT-компоненти системи будуть працювати на основі платформи Arduino, яка використовуватиметься для збору даних із сенсорів.
     Дані зберігатимуться у нереляційній базі даних MongoDB, що забезпечує гнучке управління структурованою та неструктурованою інформацією.
     Буде використано протокол MQTT, що забезпечує надійну та ефективну передачу повідомлень у реальному часі між IoT пристроями та сервером.
     Система буде інтегрована через HTTP-протоколи між сервером і клієнтськими додатками. Це забезпечить швидку взаємодію між усіма компонентами.